3 uur vast op de prairy !!

Dag 11: Vandaag op tijd op gestaan om vroeg in Page aan te komen.
Gisteren avond eerst nog een prachtige zonsondergang gezien in Bryce. Je zag het regenen op bepaalde plekken en een prachtige regenboog.

De navigatie gaf aan hoe we het beste konden rijden. Op een gegeven moment ging de weg over in een onverharde weg, dat gaf het bordje naast de weg ook aan. Er stond helaas niet op, "pas op gevaarlijke en moeilijk begane weg". Het was een prachtige omgeving en de eerste miles van de 40 waren nog prima te doen. Typische prairy met koeien skeletten langs de weg.
Daarna werden sommige stukken modderiger en steiler en slipte we regelmatig, ook moesten Bas en Marc nog wel eens de auto door de modder te duwen. Na 30 mile door de prairy kwam er een hele diepe plas met zuigende modder en toen zaten we vast ! Niets hielp: duwen, stenen onder de wielen proberen te leggen, uitgraven, omhoog krikken enz.
En dan sta je in een bloedhete praiy met geen telefoonbereik en je benen tot de knieen  in de modder.
Uiteindelijk komen er duitsers met een SUV aan en die zouden een touw en/of hulp halen en dat deden ze inderdaad niet, stomme k....duitsers ! Gelukkig kwam er na bijna 3 uur een jeep met twee amerikaanse vrouwen die ons er uit trokken en daarna voor ons bleven rijden. En dan kom je een camper tegen met koreanen die ook vast zaten dus ook die geholpen. En dan kom je uiteindelijk bij je hotel aan.......wat een zaligheid.
Eerst de auto twee keer door de wasstraat gehaald en gezogen, gepoetst en alle kleren gewassen en koffers schoon gemaakt. Gelukkig schijnt de zon en is de was zo droog en is het hotel super luxe! Nu lekker slapen en morgen weer verder naar Monument Valley met hopelijk een betere weg. Het kan zijn dat de foto's deze keer er niet snel bij staan omdat het internet wat langzamer is.